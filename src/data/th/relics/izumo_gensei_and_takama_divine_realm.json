{
  "_id": 314,
  "id": "izumo_gensei_and_takama_divine_realm",
  "name": "Izumo Gensei and Takama Divine Realm",
  "desc": "",
  "isPlanarOrnament": true,
  "effects": {
    "2": "ทำให้ ATK ของผู้สวมใส่เพิ่มขึ้น <nobr>12%</nobr> เมื่อเข้าสู่การต่อสู้ หากมีเพื่อนร่วมทีมที่อยู่ Path เดียวกันกับผู้สวมใส่อย่างน้อย 1 คน อัตราคริติคอลของผู้สวมใส่จะเพิ่มขึ้น <nobr>12%</nobr>"
  },
  "pieces": [
    {
      "_id": 33145,
      "ids": [
        33145,
        43145,
        53145,
        63145
      ],
      "id": "izumos_magatsu_no_morokami",
      "name": "Izumo's Magatsu no Morokami",
      "type": "NECK",
      "desc": "สิ่งที่อยู่ในมิติระนาบคือ Izumo ที่ถูกตัดอดีตและอนาคตออกจากกัน Izumo นั้น เคยผ่านการต่อสู้ดิ้นรนเพื่อเอาชีวิตรอดมามากมาย จนไม่สามารถอธิบายเป็นคำพูดได้ และยังเคยมีช่วงเวลาอันรุ่งโรจน์ด้วยเช่นกัน... ทุกวันนี้ ไม่อาจหาดินแดนอันรกร้างว่างเปล่าพบอีกแล้ว หลงเหลือเพียงแค่สุสานดาบ ที่ได้ฝังอดีตเอาไว้เท่านั้น",
      "typeText": "Planar Sphere",
      "backstory": "ดวงดาวทั้งสอง มีชะตากรรมอันน่าเศร้าที่เกี่ยวพันเข้าด้วยกัน และล้อมวงเต้นรำอยู่รอบดวงอาทิตย์อันมืดมิดตลอดกาล\\n\\nแรกเริ่ม ดาวดวงหนึ่งในนั้นได้ให้กำเนิดมนุษย์ขึ้นมา พวกเขาก้มหัวและเรียกดินแดนที่อยู่ใต้ฝ่าเท้าว่า \"Izumo\" จากนั้นก็เงยหน้าขึ้นและเรียกโลกบนท้องฟ้าว่า \"Takamagahara\" ในวันหนึ่งที่ไม่มีบันทึกไว้ในประวัติศาสตร์ \"เทพเจ้าทั้งมวล\" ก็ได้ลงมาจาก Takamagahara เหล่าสัตว์ร้ายในคราบเทพเจ้าออกอาละวาดพลิกผืนฟ้า เผามหาสมุทรและแม่น้ำ อีกทั้งทำให้พื้นดินพังทลาย... ผู้คนต่างพากันตื่นตระหนกเมื่อได้รู้ว่า นี่ไม่ใช่การรุกรานที่มีจุดมุ่งหมายเพื่อปกครอง ครอบงำ หรือปล้นสะดม แต่ทวยเทพผู้ดุดันเหล่านั้นมาเพื่อไล่ล่าและสังหารโดยเฉพาะ\\n\\nในช่วงเวลาแห่งความเป็นความตายนี้ Izumo ก็ได้เริ่มต้นเดินไปบนเส้นทางของ \"การกวาดล้างเทพ\" โดยใช้พละกำลังทั้งหมดของอาณาจักร มาสังหาร \"อำนาจแห่งวิวรณ์\" ผู้เป็นมหาหายนะ แล้วหล่อหลอมร่างสัตว์ร้ายของเขาให้กลายเป็น \"ดาบประกาศิต\" ดั้งเดิม ก่อนจะท่องมนต์แห่งสัจจะที่แฝงอยู่ในดาบเพื่อคืนสนอง ทำให้ผู้ใดที่ครอบครองดาบ สามารถกุมชะตาของบรรดาเทพเจ้าแห่ง Takamagahara เพื่อต่อกรกับเทพเจ้าผู้ชั่วร้ายและกอบกู้โลกได้ ตั้งแต่นั้นเป็นต้นมา อาณาจักร Izumo ก็ได้เริ่มต้นการเดินทางเพื่อพิชิตอันแสนยาวนาน ซึ่งระหว่างนั้น ก็ได้เกิดการเสียสละมากมายนับไม่ถ้วน เพื่อแลกกับการล่มสลายของเทพเจ้าแต่ละตน และทำลายดาบนับพันในโลกมนุษย์ เพื่อหลอม \"ดาบประกาศิตพิทักษ์โลก\" ทั้งสิบสองเล่มขึ้นมา\\n\\nท่ามกลางการต่อสู้อันโหดร้ายเพื่อเอาชีวิตรอดนี้ ในเวลาไม่ถึงสิบยุคอำพัน อาณาจักร Izumo ก็ได้อาศัยพลังของ \"ดาบประกาศิต\" เพื่อส่องแสงสว่างให้แก่โลกอันป่าเถื่อนและมืดมน แล้วก่อตั้งดินแดนที่เปล่งประกายขึ้นมา อาณาจักรแดนสรวงสวรรค์ที่ในอดีตช่างสูงส่งเกินไขว่คว้า ตอนนี้กลับอยู่ไม่ไกลเกินเอื้อม แต่แล้วประวัติศาสตร์ก็เป็นอันต้องหยุดชะงักลง จากนั้นการดำรงอยู่ของดาวทั้งสองดวง ก็มลายหายไปอย่างไร้ร่องรอยภายในเวลาอันสั้น\\n\\nทุกวันนี้ สามารถตามหาอดีตของดาวชายขอบอย่าง \"Izumo\" ได้แค่ในเศษเสี้ยวของเรื่องราวในจักรวาล ผู้เชี่ยวชาญมีความคิดเห็นที่แตกต่างกันเกี่ยวกับการหายไปของมัน และก็ไม่มีใครสามารถถอดรหัสปริศนานี้ได้ ประวัติศาสตร์ของ Izumo ซึ่งเดิมทีควรจะเป็นเหมือนสายน้ำที่ทอดยาว กลับถูกตัดขาดสะบั้นด้วยคมดาบ จนอดีตและอนาคตทั้งหมด หายไปในอีกฟากฝั่งหนึ่งของความว่างเปล่า บางทีมันอาจจะไม่เคยมีอยู่จริง และเป็นเพียงเรื่องสมมติเท่านั้น? หรือมันอาจจะเคยเกิดขึ้นจริง แต่ติดชะงักอยู่บนชายฝั่งของเหตุและผลที่กลับตาลปัตร? หรือว่านี่เป็นอีกหนึ่งการทดลองอันโหดร้ายของ Dr. Primitive หรือว่าเป็นเค้าลางแห่งการกลับมาของ \"ความโลภ\" จากปลายสุดของจักรวาล?\\n\\nมีเพียงดวงอาทิตย์อันมืดมิดดวงใหญ่เท่านั้นที่รู้คำตอบ ทว่าเทพตนนั้นกลับเงียบงันและไม่เคยเอื้อนเอ่ยสิ่งใด\\n\\nเพราะทุกสิ่งที่เกิดขึ้นจะต้องหวนคืนสู่จุดจบ และทุกสิ่งที่มาถึงจุดจบ ก็จะต้องเกิดขึ้นใหม่อีกครั้ง จักรวาลจะหมุนเปลี่ยนเวียนวนภายใต้ร่มเงาของเทพตนนั้นตลอดกาล และสุดท้าย Izumo ก็จะเป็นเพียงหมายเหตุส่วนเล็กๆ เท่านั้น"
    },
    {
      "_id": 33146,
      "ids": [
        33146,
        43146,
        53146,
        63146
      ],
      "id": "izumos_blades_of_origin_and_end",
      "name": "Izumo's Blades of Origin and End",
      "type": "OBJECT",
      "desc": "ชาว Izumo ใช้พู่ของดาบอันแหลมคมผูกเอาไว้รอบเอว พวกเขาเดินทางไปทั่วโลก เพื่อพิชิตเทพเจ้าด้วยดาบ และได้ใช้เศษซากของเทพเจ้ามาหลอมเป็นดาบ... การกระทำที่วนเวียนซ้ำแล้วซ้ำเล่านี้ ได้นำพา Izumo ไปสู่ความเจริญรุ่งเรือง ไปสู่ความดับสูญ และไปสู่ความว่างเปล่า",
      "typeText": "Link Rope",
      "backstory": "ดวงดาวทั้งสอง มีชะตากรรมอันน่าเศร้าที่เกี่ยวพันเข้าด้วยกัน บทเพลงแห่งความตายกระจัดกระจายอยู่ในถ้ำซ่อนแสง\\n\\nบทเพลงนั้นไม่มีจุดเริ่มต้น ไม่มีจุดสิ้นสุด ไร้สุ้มไร้เสียง ไร้ผู้ขับขาน และไร้ซึ่งผู้สดับฟัง ซึ่งเขียนเอาไว้ดังนี้:\\n\\n<i>Takamagahara อันไกลโพ้นดุจดั่ง Izumo เดิมทีนั้นเป็นถิ่นสุขาวดีอันบริบูรณ์</i>\\n<i>หากแต่ฟ้าดินแปรเปลี่ยน สุริยันอนธการชักนำกระแสน้ำ ดั่งทวยเทพเทวาที่เคลื่อนพลยาตราเข้ามาใกล้</i>\\n<i>หายนะและทวยเทพทั้งมวลเผาผลาญโลกา ผู้ใดจะล่วงรู้ว่าอำนาจกำลังจะถูกช่วงชิงไป</i>\\n<i>ดาบหักเจ็ดหมื่นสามสิบสามเล่มของอาณาจักร Izumo ถูกหลอมเป็นดาบประกาศิตพิทักษ์โลกสิบสองเล่ม</i>\\n\\n<i>หนึ่งคือ \"ความจริง\" หลอมโดยการฟาดฟัน \"อำนาจแห่งวิวรณ์\" ทำให้มนุษย์เข้าใจหลักกฎเกณฑ์ แยกแยะสรรพสิ่ง และสร้างปาฏิหาริย์ขึ้นมาใหม่</i>\\n<i>สองคือ \"ฟากฟ้า\" สร้างขึ้นโดยการฟาดฟัน \"เวหานิรันดร\" สามารถเปลี่ยนท้องฟ้าสูงให้กลายเป็นกำแพง ที่เทพเจ้ายากจะก้าวข้ามผ่าน</i>\\n<i>สามคือ \"เสียงคำราม\" หลอมขึ้นโดยการสังหาร \"มหาอัสนี\" ทำให้สายฟ้ากรีดแยกท้องนภา และดวงดาราฟาดลงมาเป็นทัณฑ์จากสวรรค์</i>\\n<i>สี่คือ \"สายลม\" สร้างขึ้นโดยการฟาดฟัน \"เทพแห่งพายุ\" ทำให้สายลมแรงกล้าฉีกผืนพสุธา เมฆเมฆาดำทะมึน ฝนฟ้ากระหน่ำไม่สิ้นสุด</i>\\n<i>ห้าคือ \"น้ำค้างแข็ง\" ที่ตีหลอมขึ้นจาก \"อาภรณ์เหมันต์แห่งฟากฟ้า\" ทำให้น้ำค้างกลายเป็นน้ำแข็ง และทำให้ดินแข็งตัวไร้ขอบเขต จนยากจะตัดผ่านได้</i>\\n<i>หกคือ \"ชีวิต\" ซึ่งหลอมโดยการฟาดฟัน \"ดรุณีแห่งมรรตัย\" จึงทำให้สุสานแห้งแล้งเต็มไปด้วยมวลบุปผา ชีวิตและความตายวนเวียนไร้ร่องรอย</i>\\n<i>เจ็ดคือ \"เพลิงกัลป์\" ซึ่งตีหลอมขึ้นโดยการฟาดฟัน \"เทพแห่งอัคคี\" จึงทำให้เปลวไฟแผดเผาโลกา โชติช่วงชัชวาลดั่งจุดเทียนบนท้องฟ้า และจุดไฟในทุ่งหญ้า</i>\\n<i>แปดคือ \"ตื่นรู้\" หล่อหลอมโดยการฟาดฟัน \"เทพผู้รอบรู้\" ซึ่งทำให้กระจกวารีสะท้อนอดีตเพื่อรู้อนาคต แยกแยะความจริงจากความเท็จชั่วนิจนิรันดร์</i>\\n<i>เก้าคือ \"รากฐาน\" หล่อหลอมโดยการฟาดฟัน \"บิดาแห่งพสุธา\" จึงทำให้หมู่เกาะลอยล่องกลางนภา ภูผาปฐพีแตกร้าวอยู่เบื้องหน้ากระบวนทัพ</i>\\n<i>สิบคือ \"นับพัน\" หล่อหลอมจากการฟาดฟัน \"เจ้าแห่งปรโลก\" ซึ่งทำให้มนุษย์เชื่อมโยงเป็นโครงข่าย และก่อตัวเป็นกระแสน้ำขึ้นลงนับไม่ถ้วน</i>\\n<i>สิบเอ็ดคือ \"ผูกมัด\" หล่อหลอมโดยการฟาดฟัน \"ปกปักษ์ลางร้าย\" จึงทำให้เคราะห์ร้ายทั้งหมดติดอยู่ในกรง และวิญญาณชั่วร้ายล้วนจรลีหนีหาย</i>\\n<i>สิบสองคือ \"กลืนกิน\" ซึ่งถูกหล่อหลอมโดยการฟาดฟัน \"หายนะอนันต์\" จนกัดกร่อน เสื่อมสลายชีวิตนิรันดร์ แยกสี่ดวงวิญญาณของเทพและโอนิจนกลายเป็นสอง</i>\\n\\n<i>จากนั้นปรโลกก็ถูกกวาดล้าง สงครามยุติลง ประกายเย็บเยียบทั้งสิบสองเล่มถูกหักโค่น</i>\\n<i>ดวงวิญญาณในความว่างเปล่าคำรามก้อง สุริยันอนธการสาดส่อง หล่อหลอมเป็นดาบสองเล่มเพื่อแบกรับชะตากรรมโลก</i>\\n<i>หนึ่งคือ \"จุดเริ่มต้น\" และอีกหนึ่งคือ \"จุดสิ้นสุด\" เพราะทุกสิ่งเริ่มต้นจากมนุษย์ และจบลงด้วยการเป็นโอนิ</i>\\n<i>สรรพเสียงหยุดชะงักทันใด ดอกไม้แห้งเหี่ยวโรยรา ผู้แพ้กลับสู่สุญตา ผู้ชนะ...กลายเป็นสุญตา</i>\\n\\nนักบวชผู้มีกายาบกพร่อง กู่ก้องร้องบทเพลงไร้ทำนอง ผู้ครองพลังแห่งเทวา ก็ยังคงถอยร่นกลับไปหาเทพเจ้า\\nภายใต้สักขีพยานแห่งดวงตะวันอันยิ่งใหญ่ ในแดนดินที่เคยขนานนามว่า \"Izumo\" มนุษย์ เทพเจ้า และโอนิ... ล้วนไม่อาจแสวงหาพบ ณ ที่แห่งใดได้อีก"
    }
  ]
}