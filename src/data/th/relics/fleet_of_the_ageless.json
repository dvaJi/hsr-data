{
  "_id": 302,
  "id": "fleet_of_the_ageless",
  "name": "Fleet of the Ageless",
  "desc": "",
  "isPlanarOrnament": true,
  "effects": {
    "2": "HP สูงสุดของผู้สวมใส่เพิ่มขึ้น <nobr>12%</nobr> เมื่อความเร็วของผู้สวมใส่เท่ากับหรือมากกว่า <nobr>120</nobr> ATK ของฝ่ายตัวเองทั้งหมดจะเพิ่มขึ้น <nobr>8%</nobr>"
  },
  "pieces": [
    {
      "_id": 33025,
      "ids": [
        33025,
        43025,
        53025,
        63025
      ],
      "id": "the_xianzhou_luofus_celestial_ark",
      "name": "The Xianzhou Luofu's Celestial Ark",
      "type": "NECK",
      "desc": "Xianzhou Luofu ที่ล่องลอยอยู่ท่ามกลางทะเลดวงดาวถูกกักเก็บเอาไว้ในลูกทรงกลม เรือเล็กแล่นเข้าออกผ่านทาง Jade Gate ราวกับดาวเดือนที่เคลื่อนคล้อย ผู้คนมากมายเคยมาที่นี่เพื่อแสวงหาความลับของอายุยืนยาว แต่ก็ต้องกลับไปพร้อมความผิดหวัง",
      "typeText": "Planar Sphere",
      "backstory": "หลายพันปีก่อน Xianzhou Luofu ได้แล่นเรือออกมาจากอาณาจักรโบราณ ข้ามผ่านห้วงอวกาศ พบพานเทพดารา และร้องขอยาวิเศษที่จะทำให้เป็นอมตะ\\n\\nเรือยักษ์ที่พรั่งพร้อมไปด้วยระบบนิเวศเคลื่อนตัวไปเรื่อยๆ ท่ามกลางท้องฟ้าพร่างพราว ราวกับจันทร์กระจ่างอันเงียบงันในยามค่ำคืน เบื้องหน้าคือหนทางยาวไกลไร้จุดหมาย และในการเดินทางแสนเงียบเหงา ผู้คนจะหลับใหล ตื่นขึ้น แล้วหลับใหลอีกครั้ง... กลายเป็นวงจรที่ไม่รู้จบ ฝูงวาฬล่าดาวตกลงมาจากจุดสูงสุด เส้นทางผลึกทอดยาวต่อเนื่องหลายปีแสงไม่สิ้นสุด เหล่า Elixir Seeker ได้เห็นถึงการดำรงอยู่ ของพลังยิ่งใหญ่ทรงอานุภาพกับตาของตน ความยินดีปรีดาจึงมาพร้อมกับความแน่วแน่ในการแสวงหาหนทางสู่อมตะ\\n\\nในที่สุด Xianzhou Luofu ที่ล่องเรือมานานหลายพันปีก็ค่อยๆ ทอดสมอ พวกเขาได้พบกับเจ้าแห่งความ \"เฟื่องฟู\" ณ เขตแดนที่อยู่ระหว่างความเป็นจริงและภาพลวงตา Yaoshi ได้ทิ้งอภินิหารเอาไว้บนเรือ และทันใดนั้นต้น \"Ambrosial Arbor\" ก็เติบโตขึ้นมา ร่มเงาของมันราวกับหมู่เมฆที่ปกคลุมอยู่ทั่วท้องฟ้า รากของมันแน่นขนัดจนปกคลุมทั่วทั้ง Xianzhou... เรือ Xianzhou Luofu ราวกับมีชีวิต\\n\\nผู้ที่แสวงหาชีวิตยืนยาวได้กลืนกินผลของต้น \"Ambrosial Arbor\" เข้าไป และได้รับ \"อายุขัยไม่รู้จบ\" ตามที่ตนใฝ่ฝัน ชาว Xianzhou ที่อ้างตนว่าเป็นเทพเซียน ก็เริ่มเสวยสุขกับชีวิตอมตะ และได้ใช้ \"Ambrosial Arbor\" เป็นเครื่องแสดงถึงเส้นทางสู่อมตะ พร้อมทั้งสร้างปาฏิหาริย์เหนือมนุษย์ขึ้นมามากมาย\\n\\nทว่าความเจริญก็ย่อมมีวันเสื่อมถอย เมื่อมีสุขก็ต้องเผชิญทุกข์ ดวงอาทิตย์และพระจันทร์ก็ย่อมมีขึ้นและลง จนกระทั่งเกิดภัยพิบัติสามประการ ผู้คนเดือดร้อนจนแทบเอาตัวไม่รอด ชาว Xianzhou จึงได้เห็นโฉมหน้าที่แท้จริงของ \"ปาฏิหาริย์\" อย่างชัดเจน มันคือหายนะที่ร้ายแรงเกินจะทานทน\\n\\nในยามวิกฤต ผู้กล้าคนหนึ่งได้ออกมาน้าวสายธนูแล้วตัดโค่น Ambrosial Arbor ด้วยพลังอันยิ่งใหญ่ ชาว Xianzhou ทุกคนจึงกอบกู้รากฐานของความเป็นมนุษย์กลับคืนมาได้ และเอ่ยสาบานว่า \"จะหวนคืนสู่สามัญ และชำระล้างภัยพิบัติแห่งความอมตะให้สิ้นซาก\" ต่อจากนั้น Xianzhou ก็เริ่มออกเดินทางล่าสังหารท่ามกลางกาแล็กซี พร้อมกับยึดเอาการกำจัดสิ่งชั่วร้ายมาเป็นหน้าที่ของตน มนุษย์จิ้งจอกได้รับอิสรภาพและท้องฟ้าคืนมาอีกครั้ง Vidyadhara ได้รับการปิดผนึกมลพิษและเภทภัยที่ยังหลงเหลืออยู่ เผ่าพันธุ์ทั้งสามจึงจับมือเป็นพันธมิตร และก่อตั้งสหพันธ์ Xianzhou ขึ้นมา\\n\\nความเจริญรุ่งเรืองและภัยพิบัติร่วมเดินทางไปด้วยกัน และผู้กล้ากับตำนานก็ถูกเขียนไว้บนหน้าประวัติศาสตร์เรื่อยมา ปัจจุบัน Xianzhou Luofu กำลังฟื้นฟูและสร้างตัวขึ้นใหม่ ท่ามกลางความสงบที่ได้รับมาอย่างยากเย็น การค้าเสรีและความคิดที่เปิดกว้าง ทำให้มันกลับมามีชีวิตอีกครั้ง\\n\\nความอมตะหล่อหลอม Xianzhou Luofu ไปตลอดกาล มันจึงได้ลิ้มรสความเจริญและตกต่ำ จนตกตะกอนเป็นบรรยากาศ ที่ผสมผสานระหว่างความเก่าแก่และทันสมัยเข้าด้วยกัน นักธุรกิจอวกาศจะแวะเวียนมาที่นี่ และเพียงแค่ยืนนิ่งอยู่พักหนึ่ง ก็จะสัมผัสได้ทันทีว่ากาลเวลาได้ทิ้งสิ่งใดเอาไว้บนเรือแห่งนี้"
    },
    {
      "_id": 33026,
      "ids": [
        33026,
        43026,
        53026,
        63026
      ],
      "id": "the_xianzhou_luofus_ambrosial_arbor_vines",
      "name": "The Xianzhou Luofu's Ambrosial Arbor Vines",
      "type": "OBJECT",
      "desc": "Xianzhou Luofu เคยมองว่า Ambrosial Arbor ที่แตกใบออกคือเกียรติยศของกองเรือ Xianzhou ต่อมาก็ต้องทุกข์ทรมานกับชีวิตอันยืนยาวเมื่อ Ambrosial Arbor กลายเป็นหายนะ... เถาและกิ่งก้านของ Ambrosial Arbor พันแน่นอยู่บนโชคชะตาของ Luofu และยากจะถอดถอนได้",
      "typeText": "Link Rope",
      "backstory": "เจ้าแห่งความ \"เฟื่องฟู\" ได้ฝังเมล็ดพันธุ์แห่งผลกรรมเอาไว้ที่ใจกลางของ Xianzhou Luofu และมอบปาฏิหาริย์ในชื่อ \"Ambrosial Arbor\" ให้กับเหล่า Elixir Seeker สาเหตุที่ถูกเรียกว่าปาฏิหาริย์นั้น ก็เพราะในยามที่มันปรากฏขึ้นมา ผู้คนก็สามารถเข้าใจความหมายของมันได้ทันที\\n\\nAmbrosial Arbor ได้ให้กำเนิดผลไม้เทพเจ้า ซึ่งเต็มไปด้วยพลังแห่งชีวิต และแฝงเร้นอายุขัยไร้จุดจบที่เหล่า Elixir Seeker ปรารถนาเอาไว้ข้างใน นับแต่นั้นมา ข้อห้ามและกฎเกณฑ์ที่มีมาแต่โบราณก็กลายเป็นเรื่องไร้สาระ จริยธรรมด้านความแก่ชราและความตาย ก็กลายเป็นประวัติศาสตร์ในกองฝุ่น ผู้คนพัฒนาตาม \"เส้นทางสู่อมตะ\" ของ Ambrosial Arbor นับครั้งไม่ถ้วน พวกเขาทำให้ผืนดินอุดมสมบูรณ์จนขุดมาใช้ได้ไม่จำกัด ถึงขั้นสามารถเปลี่ยนร่างกายและเลือดเนื้อได้อย่างอิสระ หรือแม้แต่ทำให้พวกสัตว์พูดภาษามนุษย์ได้... เทคโนโลยีเหนือจินตนาการมากมายก่อตัวเป็นรูปร่าง อยู่ภายใต้เงาไม้ของ Ambrosial Arbor\\n\\nทว่าเมื่อวันเวลาผ่านไป Ambrosial Arbor ก็ค่อยๆ เผยธาตุแท้อันโหดร้ายออกมา มันเริ่มทำให้ผู้ที่มีอายุยืนยาวต้องทนทุกข์ทรมานกับความเป็นอมตะ\\n\\nผู้เป็นอมตะกำเนิดขึ้นมาอย่างไม่หยุดยั้ง ทว่าไร้ซึ่งผู้วายชนม์ คนบนเรือจึงเริ่มแออัดและหิวโหย ถึงแม้ผู้เยาว์ในสังคม Xianzhou จะมีความสามารถ แต่ก็ไม่มีโอกาสให้แสดงออกมา ผู้อาวุโสครองอำนาจไว้นานเกินไป ทำให้โครงสร้างสังคมพังทลาย อาคารสูงตระหง่านเริ่มเอนเอียง... Aurumaton ก่อกบฏ ศัตรูภายนอกจ้องเล่นงาน หลังจากผ่านหายนะวุ่นวายนับพันปี ผู้คนก็ค้นพบความดำมืดที่ซุกซ่อนอยู่ในสายเลือดแห่งความเป็นอมตะ และสิ่งที่เรียกว่า \"กายแห่งเทพ\" นั้น ก็เป็นเพียงเทคโนโลยีที่เหนือล้ำกว่าสติปัญญาของมนุษย์เท่านั้น แนวโน้มที่จะกลายเป็น \"Mara-Struck\" ได้เอ่ยเตือนชาว Xianzhou ว่าพวกเขาอยู่ห่างจากความชั่วร้ายแค่หนึ่งก้าวเท่านั้น\\n\\nแต่ในยามสิ้นหวัง ผู้กล้าคนหนึ่งก็ทะลวงแผ่นฟ้า และใช้ศรสะเทือนฟ้าอันทรงพลังมาตัดโค่น Ambrosial Arbor... แม้ว่า Ambrosial Arbor จะถูกทำลายจนเหลือแต่ซาก แต่ชะตากรรมของ Xianzhou ก็ยังไม่ถูกตัดขาดไป\\n\\nมันดึงดูดภัยร้ายจากภายนอก และทำให้สิ่งชั่วร้ายจากความเฟื่องฟูบุกเข้ามาหลายครั้ง พวกมันหักเนื้อบิดกระดูก และสาบานว่าจะกลืนกินชาว Xianzhou ให้สิ้นซากสาวก Sanctus Medicus จะล่อลวงชาว Xianzhou ให้ทำลายข้อห้าม และจมดิ่งลงไปในวิถีลับของความเฟื่องฟูใน Ambrosial Arbor และหวังจะสร้างอาณาจักรแห่งความอมตะขึ้นมาใหม่... ท่ามกลางปัญหาทั้งนอกในที่เกิดขึ้นอย่างยาวนาน ซากของ Ambrosial Arbor ก็เป็นเหมือนกับเถาวัลย์ยืดยาวไม่สิ้นสุด ที่ซ่อนตัวอยู่ในความมืด และรอคอยที่จะนำพาหายนะกลับมาอีกครั้ง\\n\\nโชคดีที่ Xianzhou Luofu คอยเฝ้าระวัง \"ต้นไม้ตาย\" อยู่เสมอ พวกเขาสาบานว่า จะถอนรากถอนโคนแหล่งกำเนิดของความบิดเบี้ยวทั้งหมดให้สิ้นซาก"
    }
  ]
}