{
  "_id": 307,
  "id": "talia_kingdom_of_banditry",
  "name": "Talia - Kingdom of Banditry",
  "desc": "",
  "isPlanarOrnament": true,
  "effects": {
    "2": "เอฟเฟกต์ทำลายล้างของผู้สวมใส่เพิ่มขึ้น <nobr>16%</nobr> เมื่อความเร็วของผู้สวมใส่เท่ากับหรือมากกว่า <nobr>145</nobr> เอฟเฟกต์ทำลายล้างจะเพิ่มขึ้นอีก <nobr>20%</nobr>"
  },
  "pieces": [
    {
      "_id": 33075,
      "ids": [
        33075,
        43075,
        53075,
        63075
      ],
      "id": "talias_nailscrap_town",
      "name": "Talia's Nailscrap Town",
      "type": "NECK",
      "desc": "สิ่งที่บรรจุอยู่ภายในคือ เมืองที่ทรุดโทรมและหมดหนทางช่วยเหลือบนดาว Talia ที่ชื่อ \"Nailscrap\" พวกโจรสร้างเมืองขึ้นที่แหล่งน้ำแห่งนี้ด้วยเศษผ้า เหล็ก และแผ่นไม้ เพื่อหาความสงบสุขเพียงชั่วคราว",
      "typeText": "Planar Sphere",
      "backstory": "กองโจรข้ามดวงดาวได้บังเอิญหลบหนีการตามล่าของ \"Galaxy Ranger\" มายัง Talia\\n\\nในตอนแรกเริ่ม Talia เป็นเพียงพื้นที่รกร้างที่ถูกเรียกว่า \"ที่ทิ้งขยะแห่งกาแล็กซี\" เท่านั้น สงครามทำลายดวงดาวในอดีต ทำให้เกิดภูเขาแห่งซากปรักหักพัง และเกิดการปนเปื้อนของรังสี ที่ไม่มีวันเสื่อมสลายขึ้นบนพื้นผิวของดาว Talia พร้อมกันนั้น มันก็ได้พรากลมหายใจสุดท้ายของที่นี่ไปด้วยเช่นกัน พวกโจรที่กำลังร้อนรนไม่มีที่ให้ไป จึงต้องลงสู่ถ้ำที่อยู่ใต้พื้นผิวของดวงดาว มันคืออุโมงค์ของเผ่าพันธุ์หนูที่เหลืออยู่... ด้วยเหตุนั้น พวกโจรจึงหนีรอดมาได้ และความคิดเกี่ยวกับการสร้าง \"อาณาจักรแห่งโจร\" ก็ได้ถือกำเนิดขึ้นมาเงียบๆ ท่ามกลางดินแดนที่ถูกทิ้งร้าง\\n\\nเครือข่ายถ้ำใต้ดินนับไม่ถ้วนเชื่อมต่อเข้าด้วยกันราวกับเขาวงกตขนาดยักษ์ กองโจรถูกความคิดนี้ดึงดูดและเริ่มมาเข้าร่วมมากขึ้น พวกเขามาที่นี่เพื่อสะสมสมบัติ แลกเปลี่ยนเทคโนโลยี และวางรากฐานให้กับอาณาจักร\\n\\nพวกโจรเริ่มตั้งรกรากอยู่ที่นี่เพิ่มขึ้นเรื่อยๆ ทำให้ดวงดาวรกร้างเริ่มมีชีวิตชีวาขึ้นมา กองโจรใหญ่ได้กล่าวถึงอุดมคติเกี่ยวกับ \"อาณาจักรแห่งโจร\" และให้สัญญาว่าจะใช้ \"คลังสมบัติ\" เพื่อสร้างอาณาจักรแห่งความเท่าเทียมและยุติธรรมขึ้นมา แต่เมื่อสมบัติเริ่มมีมากขึ้น กองโจรใหญ่ที่พยายามจะผูกขาดมันไว้ก็เริ่มฉีกสัญญาที่แสนเปราะบางทิ้ง ทั้งทหารรับจ้าง การจลาจล ความวุ่นวายทั้งภายในและภายนอกประสานกัน... ความโกลาหลเกิดขึ้นมาเป็นระลอกๆ บางทีพวกคนที่ริเริ่มความวุ่นวายนี้ อาจจะไม่เชื่อความคิดเรื่องความยุติธรรมที่ว่ามาตั้งแต่ต้นแล้วก็ได้ \\n\\nดังนั้น พวกโจรที่ไม่พอใจอุดมคติที่มีอยู่แค่ในจินตนาการนี้ จึงกลับคืนสู่ยุคแห่งความวุ่นวายที่ \"ไร้ผู้ปกครอง\" อีกครั้ง พวกเขายึดแหล่งน้ำมาก่อตั้งเป็นเมืองของตนเอง เป็นการเยาะเย้ยแนวคิดเรื่องความเท่าเทียมและความยุติธรรม\\n\\nผู้คนใน \"เมือง Nailscrap\" ทุกคนเป็นโจร พวกเขาจะขับรถออฟโรดที่ดุดันและป่าเถื่อน ไปแย่งชิงทรัพยากรกับกองโจรอื่นๆ ในสถานที่รกร้างแห่งนี้ โดยจะใช้เศษเหล็กและสายไฟเก่า มาทำเป็นอาวุธและชุดเกราะ... ยิ่งเป็นกองขยะที่รกร้างว่างเปล่ามากเท่าใด ก็ยิ่งมีอิสระไร้กฎเกณฑ์มากเท่านั้น ราวกับเป็นความบ้าคลั่งครั้งสุดท้ายก่อนวันโลกาวินาศ อุดมคติแสนหวานก็เหมือนกับเสี้ยวหนึ่งของก๊าซเน่าเสีย ที่ลอยท่ามกลางคลื่นรังสีความร้อน และจางหายไร้ร่องรอยไปตั้งนานแล้ว\\n\\nท่ามกลางความงุนงงสับสน กลุ่มโจรที่กึ่งหลับกึ่งตื่นก็เข้าใจแล้วว่า \"อาณาจักรแห่งโจร\" นั้นไม่ใช่การก่อตั้งอะไรขึ้นมา แต่เป็นการทำลายอะไรบางอย่างต่างหาก"
    },
    {
      "_id": 33076,
      "ids": [
        33076,
        43076,
        53076,
        63076
      ],
      "id": "talias_exposed_electric_wire",
      "name": "Talia's Exposed Electric Wire",
      "type": "OBJECT",
      "desc": "สายไฟนี้เป็นสายไฟที่เก็บมาจากลานขยะ ชั้นฉนวนของมันได้หลุดออกไปจนเหลืออยู่แค่บางส่วน แต่ก็ยังสามารถใช้งานได้อยู่ ในเมืองเล็กๆ ที่เต็มไปด้วยโจรอย่าง Talia ไม่เคยมีขยะที่ไร้ประโยชน์จริงๆ มาก่อนเลย",
      "typeText": "Link Rope",
      "backstory": "สายไฟฟ้าที่ไร้เปลือกหุ้มนี้สภาพเก่ามาก มันเคยถูกจัดเรียงไว้บนยานอวกาศอย่างเป็นระเบียบ กระทั่งการหลบหนีออกจากยานอวกาศ ได้ทำให้เกิดคลื่นกระแทกขนาดใหญ่ จนมันสัมผัสกับความชื้นในอากาศเข้าให้\\n\\nยานอวกาศทั้งลำ ถูกลากเข้าไปในทางเดินของเมืองด้านล่าง ที่แสนจะสลับซับซ้อน บนยานอวกาศของโจรนั้น โล่ที่ทำจากแผ่นเหล็กถูกถอดออกทีละชั้น และสายไฟก็ถูกรื้อจนไม่เหลือชิ้นดี ทั้งหมดนี้ถูกนำมาใช้เพื่อสร้างตลาดพันธมิตรแห่งแรก ต่อมากองโจรที่นี่ก็เริ่มมั่งคั่งขึ้น และในขณะเดียวกันพวกเขาก็เริ่มพูดคุยถึงอุดมการณ์... จากนั้นไม่นาน การหลอกลวงซึ่งกันและกันก็ได้เริ่มขึ้น จนนำมาซึ่งความหวาดระแวงและการทรยศหักหลัง เปลวไฟแห่งสงครามของการต่อสู้ ระหว่างเผด็จการและผู้ก่อกบฏจึงได้แพร่กระจาย จากอุโมงค์ใต้ดินไปยังทะเลทรายเหนือพื้นดิน\\n\\nสายไฟฟ้าที่ไร้เปลือกหุ้มนี้ยังคงเก่าคร่ำครึดังเดิม มันถูกพวกโจรขุดขึ้นมา แล้วเชื่อมต่อเข้ากับรถออฟโรดดัดแปลงขนาดใหญ่ ที่มีลมพัดโกรกจากทั้งสี่ด้าน ซึ่งได้มุ่งหน้าไปยังแหล่งน้ำที่อยู่ไกลออกไป\\n\\nสิ่งสำคัญที่สุดสำหรับเหล่าผู้รอดชีวิตจากสงครามกบฏ คือการหาแหล่งน้ำใน Talia พวกเขาขับรถเป็นระยะทางหลายพันไมล์ต่อวัน ท่ามกลางทะเลทรายที่เต็มไปด้วยเศษกระจก จากรถที่โทรมและไร้คุณภาพ บางครั้งคาราวานรถของโจรที่ไล่ตามกันมา ก็ทำให้เกิดฝุ่นทรายและควันหนาทึบ และบางครั้งพวกเขาก็โยนคนขึ้นลงจากรถไปตามที่ต่างๆ ...ความกดดันในการเอาชีวิตรอด ทำให้พวกเขาไม่คิดถึงสิ่งอื่นใด มีเพียงการมุ่งหน้าต่อไปเท่านั้น ถึงจะรอดพ้นจากความสับสนได้\\n\\nสายไฟฟ้าที่ไร้เปลือกหุ้มนี้สภาพเก่าดังเช่นเดิม มันถูกพวกกองโจรถอดออกจากรถออฟโรด และนำไปใส่ในกล่องไฟของเมือง ซึ่งสายไฟเก่านี้ทำให้ไฟกะพริบอยู่บ่อยครั้ง\\n\\nพวกอันธพาลเก่าที่อ้างตัวว่าเป็น \"ตำรวจ\" ได้ก่อตั้งเมือง Nailscrap แรกเริ่มขึ้นมา ด้วยกลวิธีและฝีมือที่แข็งแกร่ง อีกทั้งความสามารถพิเศษส่วนตัว จึงสามารถจัดการลานขยะให้เป็นระเบียบเรียบร้อยได้ และเมืองก็มีชีวิตชีวาขึ้นเรื่อยๆ เช่นกัน วิศวกรจอมเพี้ยนได้สร้างเครื่องเก็บขยะที่เหนือความคาดหมายขึ้นมา เหล่า Wastelander ที่ไม่รักตัวกลัวตาย ต่างก็ชอบต่อสู้กันอยู่ในสนามของเมืองด้านล่าง... ที่หน้าบาร์ในยามค่ำคืน พวกเขาเติมน้ำองุ่นที่มีกลิ่นเหมือนน้ำมันเบนซิน และชนแก้วกันเพื่อฉลองที่สามารถเอาชีวิตรอดมาได้อีกหนึ่งวัน\\n\\nTalia ไม่มีสิ่งใหม่ใดๆ เลย มีแต่ของเก่าๆ ที่ถูกนำกลับมาใช้ใหม่ ตามยุคสมัยที่เปลี่ยนแปลงไป"
    }
  ]
}